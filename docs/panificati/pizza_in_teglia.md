# Pizza in teglia


## Ingredienti

**Impasto**

* 400g **farina** (W180 o tipo 0 o tipo 00)
* 200g **semola di grano duro**
* 450g **acqua**
* **Lievito** di birra fresco (poco, una scaglia da 5g, ¼ di cubetto)
* 2 cucchiai **olio**
* Sale

**Condimento**

* 1 barattolo grosso di passata di pomodoro
* 1-2 mozzarelle
* Olio
* Origano
* Sale

**Sugo (preparare in anticipo)**  
Scolare la passata di pomodoro in un colino a maglie fini in modo che butti fuori l'acqua e metterla in una ciotola. Aggiungere sale, olio ed origano e mescolare

**Mozzarella**  
La mozzarella va tagliata a fettine e lasciata ad asciugare bene su carta da cucina

## Preparazione

### Impasto

Mettere il lievito nell'acqua, mescolare bene.

In una ciotola grande aggiungere farina ed olio, mescolare ed aggiungere l'acqua poco alla volta, mescolando sempre con  forchetta finché l'impasto non risulta maneggiabile.
Trasferire su spianatoia e lasciare riposare per qualche minuto, per poi iniziare a lavorare la pasta allungandola con le mani e chiudendola su se stessa, inglobando più aria possibile. Se risulta troppo appiccicoso aggiungere poca farina se serve, fino ad  ottenere una palla. Durante l'impastatura inglobare il sale.

Idealmente l'impasto finito deve risultare morbido ed elastico, non va lavorato troppo o rischia di diventare troppo duro.
Trasferire l'impasto in una ciotola pulita grossa, oliare leggermente il sopra dell'impasto ed i bordi della ciotola.

Coprire con un canovaccio leggermente umido o chiudere la ciotola con pellicola trasparente, lasciando i bordi della ciotola senza pellicola in modo che possa entrare un minimo di aria.

Lasciare lievitare in luogo senza correnti d'aria, a temperature ambiente per 5-6 ore.

Quando è bella gonfia trasferire in una teglia molto oliata (o in alternativa con carta forno) e stendere senza mai rompere o piegare l'impasto. Lasciare riposare ancora 15-20 minuti. Condire con sugo (passata+olio+sale+origano), olio e sale.

### Cottura

Infornare a forno preriscaldato al massimo (280°).

Quando è quasi cotta aggiungere la mozzarella a fette/pezzetti e rimettere in forno per 3-4 minuti.
Se ci sono altri ingredienti vanno aggiunti a piacere ad inizio, metà o fine cottura.

Tempo di cottura complessiva dipende molto dal forno, dai 20 ai 30 minuti circa

