# Focaccia con salsiccia, cipolle, patate e rosmarino

## Ingredienti

**Impasto:**
* 380ml acqua
* 5g lievito di birra fresco
* 500g farina (00 o W170)
* 3 cucchiai olio d'oliva
* 2 cucchiaini sale fino

**Condimenti (da preparare in anticipo):**
* 2 cipolle
* Salsiccia q.b.
* 3-4 patate lessate e passate in padella
* Rosmarino sminuzzato

## Preparazione

### Impasto

Unire lievito di birra ed acqua, mescolare bene e lasciare riposare 5-10 minuti.
Mettere quasi tutta la farina (450g circa) in una ciotola ed aggiungere poco a  poco l'acqua e lievito miscelando con una forchetta lentamente.  Continuare a miscelare nella ciotola, se serve aiutarsi con la spatolina per rimuovere l'impasto appiccicoso dai bordi della ciotola.
Lavorare bene l'impasto con la forchetta per renderlo meno appiccicoso ed infine trasferirlo sulla spianatoia infarinata. Continuare con la spatolina a lavorare ad aggiungere la rimanente farina poco a poco. L'impasto finale sarà molto morbido ma non deve risultare troppo appiccicoso al tatto.  Spostare l'impasto in una ciotola e coprirlo con pellicola trasparente  (lasciando lateralmente buchi per far passare l'aria). Coprire la  ciotola con uno straccio e mettere a riposare dalle 5 alle 8 ore.

### Cottura

Dopo il riposo, 30 minuti prima di infornare, stendere l'impasto su una teglia ricoperta di carta forno (meglio ungersi le mani di olio) e fare con le dita molti buchi sulla superficie. In una ciotolina preparare olio e acqua in salamoia in parti uguali e con l'aiuto di un pennello spennellare tutta la superficie della focaccia. Lasciare 30 minuti a riposare.
Riscaldare il forno al massimo (280 gradi) ed infornare la focaccia dopo aver fatto un giro di olio sopra e sale grosso.  Volendo le patate si possono già aggiungere ora (gli altri ingredienti  dopo).
Dopo 10 minuti aggiungere i rimanenti ingredienti e infornare di nuovo per almeno 15-20 minuti. Se serve spostare sul fondo del forno la teglia per rendere la cottura uniforme. Quando anche il fondo è ben cotto sfornare.
